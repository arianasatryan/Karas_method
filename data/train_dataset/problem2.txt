Գերմանիայի սոցիալ–դեմոկրատական կուսակցությունը շատ ավելի հակված է
ռուսամետ դիրքորոշում զբաղեցնել, քան ՔԴՄ: Նման դիրքորոշման պատմական
ակունքները գալիս են դեռևս հետպատերազմական շրջանի առաջին կուսակցական
առաջնորդ Քուրտ Շումախերի ժամանակներից, ով նախընտրում էր Գերմանիայի
չեզոք կուրսը ամերիկամետ կուրսինː Իր հերթին Վիլի Բրանդտի Արևելյան
քաղաքականությունը մեծ ազդեցություն թողեց կուսակցության վրա: Սոցիալ–
դեմոկրատների Ռուսաստանի հետ համագործակցությանը հակված դիրքորոշումն ու
ազդեցությունը Գերմանիայի արտաքին քաղաքականության վրա վերջին շրջանում
առավել ցայտուն դրսևորվեց Գերհարդ Շրյոդերի պաշտոնավարման ընթացքում:
Հատկանշական Էր, որ 2003թ. իրաքյան պատերազմի ժամանակ Գերմանիան
հրաժարվեց աջակցել Վաշինգթոնին և զբաղեցրեց ռուսականին նույնական
դիրքորոշում, ինչի արդյունքում առաջ եկավ «Բեռլին–Փարիզ–Մոսկվա առանցք»
եզրույթը:

2005թ․ Անգելա Մերկելի կողմից Գերմանիայի կանցլերի պաշտոնը
զբաղեցնելուց հետո՝ «Մեծ կոալիցիայի» (որի մեջ մտնում էին ՔԴՄ, դրա բավարական
գործընկեր կուսակցություն Քրիստոնեա–սոցիալիստական միությունը և սոցիալ–
դեմոկրատները) կառավարման տարիներին, Ռուսաստանի նկատմամբ գերմանական
քաղաքականությունը հիմնականում մնաց անփոփոխ: Թեպետ Բորիս Ելցինի ու
Հելմուտ Քոլի «սաունայի դիվանագիտությանը» և Գերհարդ Շրյոդերի ու Վլադիմիր
Պուտինի միջանձնային ընկերությանը եկավ փոխարինելու ավելի սառը գործնական
մթնոլորտը երկրների ղեկավարների միջև, բայց այնուամենայնիվ
համագործակցության հիմնական ուղղությունները մնացին անփոփոխ: Ավելի
հանգամանալից Գերմանիայի ռուսաստանյան քաղաքականության հաջորդայնության
ու փոփոխության միտումների մասին կխոսվի Գլուխ շ–ումː

2009թ․ հետո, երբ «Մեծ կոալիցիան» փոխարինվեց ՔԴՄ և Ազատ
դեմոկրատների կուսակցության կազմած «սև–դեղին» կոալիցիայով, և հատկապես
2012թ․ Վ․ Պուտինի՝ ՌԴ նախագահի պաշտոնում վերընտրվելուց հետո ՔԴՄ անդամ

Բոլնդեսթագի պատգամավորները սկսեցին առավել հաճախ հանդես գալ
Ռուսաստանի քննադատությամբշ Այս իմաստով կարելի է առանձնացնել Անդրեաս
Շոքենհոֆի՝ 2012թ. նոյեմբերին Բոլնդեսթագում առաջ քաշած քննադատական
նախագիծըː

Ազատ դեմոկրատական կուսակցությունըՙ հանձին իր առաջնորդ, ԳԴՀ նախկին
արտգործնախարար Գվիդո Վեսթերվելեի, խիստ բացասական դիրքորոշում Է
զբաղեցնում սոցիալ–դեմոկրատների ռուսամետ մոտեցման նկատմամբ: Նրանք դեմ
էին նաև ատոմային էներգիայից հրաժարվելուն, որը համարում էին ՌԴ–ից
Գերմանիայի ունեցած էներգետիկ կախվածության նվազեցման միջոց:

«Կանաչները» շարունակում են քննադատել Ռուսաստանում մարդու
իրավունքների իրավիճակը: Նրանք սկեպտիցիզմով են մոտենում Էներգետիկայի
ոլորտի ռուսական և գերմանական ընկերությունների համագործակցությանը` դրա մեջ
խոչընդոտ տեսնելով այլընտրանքային էներգիայի աղբյուրները զարգացնելու համար:
«Կանաչները» միևնույն ժամանակ գերմանական բոլոր կուսակցություններից
ամենասերտ կապերն ունեն Ռուսաստանի քաղաքացիական հասարակության
կազմակերպությունների հետ:

Ռուսաստանի նկատմամբ գերմանական կուսակցությունների դիրքորոշումներին
և դրանց փոխանցմանը պաշտոնական արտաքին քաղաքական կուրսին ավելի
հանգամանալից կանդրադառնանք նախընտրական ծրագրերի և կոալիցիոն
պայմանագրերի վերլուծության միջոցով:

Գերմանիայի ռուսաստանյան քաղաքականության արտացոլումը
կուսակցությունների նախընտրական ծրագրերում և երեք կոալիցիոն
պայմանագրերում: Այժմ համեմատական վերլուծության կառնենք 2005թ․, 2009թ. և
2013թ. կոալիցիոն պայմանագրերըՅՉː 2005թ. պայմանագրում Ռուսաստանին
հատկացված է մեկ պարբերություն, որը սկսվում է եվրոպական գործընկերների հետ
համատեղ Ռուսաստանի հետ ռազմավարական գործընկերության ուղղությամբ
աշխատելու Գերմանիայի մտադրության մասին նախադասությամբ: Ռազմավարական
գործընկերություն եզրույթը, որն ավանդվել Էր Շրյոդերի ժամանակաշրջանից,
հետագայում դուրս մնաց երկու հաջորդող կոալիցիոն պայմանագրերիցː 

2005թ․ պայմանագրում նշվում էր նաև Գերմանիայի՝ Ռուսաստանի
արդիականացման գործին մասնակցելու հետաքրքվածության մասին, որը պետք Է
տեղի ունենար քաղաքական, տնտեսական և հասարակական համագործակցության
ավելացման միջոցով: Նշված արդիականացման նպատակ էր հռչակվում «Բարգավաճ
Ռուսաստանը, որը, առաջնորդվելով այն արժեքներով, որոնք դավանում Է Եվրոպան, և
հաշվի առնելով սեփական ավանդույթները, հաջողությամբ ավարտում է կայուն
ժողովրդավարական պետություն դառնալուն ուղղված իր ձևափոխությունը»: 2009թ.
պայմանագրում պատրաստակամություն Է հայտնվում «մարդու իրավունքերի, օրենքի
գերակայության և ժողովրդավարության ոլորտներում թերությունները շտկելու գործում
աջակցություն» ցուցաբերել: Ռուսաստանի ներքաղաքական կյանքի այս ոլորտներում
թերությունների մատնանշումը տեղ չէր գտնում Գ․ Շրյոդերի օրոք և սկսվեց միայն Ա․
Մերկելի իշխանության գալուց հետո:

